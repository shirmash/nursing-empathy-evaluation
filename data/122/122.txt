[0:00:13] Nurse: שלום גברת יודית, מה שלומך? לי קוראים שרה, אני האחות שטיפל בך. תוכלי להגיד לי למה הגעת למיון?
[0:00:21] Patient: נפלתי בבית לפני שעה בערך, וכואב לי נורא ברגל.
[0:00:25] Nurse: באיזה רגל כואב לך?
[0:00:28] Patient: כואב לי ברגל ימין.
[0:00:30] Nurse: ולמה נפלת בעצם? מאיפה נפלת?
[0:00:34] Patient: ישבתי בכיסא שלי והייתי לבד, ורציתי לקום להכין לי כוס תה, ופשוט מצאתי את עצמי על הרצפה.
[0:00:43] Patient: אני לא יודעת איך זה קרה לי. אני ממש מתביישת. פעם ראשונה שזה קורה לי.
[0:00:49] Nurse: גברת יודית, את גרה לבד?
[0:00:51] Patient: אני גרה לבד. יש איתי מטפלת בשם טסי.
[0:00:55] Nurse: וכמה שעות ביום היא נמצאת?
[0:00:57] Patient: היא נמצאת איתי כל הזמן, אבל היא בדיוק יצאה לסידורים כשזה קרה.
[0:01:03] Nurse: זאת פעם ראשונה שאת נופלת?
[0:01:05] Patient: כן, פעם ראשונה שזה קורה לי. אני לא מבינה איך זה קרה.
[0:01:15] Nurse: בדרך כלל בבית את נעזרת במשהו, או שאת הולכת באופן עצמאי?
[0:01:21] Patient: אני די עצמאית.
[0:01:23] Patient: נתנו לי פעם, אמרו לי שאולי אני צריכה איזה מקל או משהו… אני לא… אני מרגישה עצמאית בבית.
[0:01:29] Nurse: ואם זה מעברים מהכיסא אל המיטה או לשירותים?
[0:01:33] Patient: אני הולכת לבד. אני לא מרגישה צורך לעזרה.
[0:01:36] Nurse: לא נעזרת בקירות? לא במטפלת?
[0:01:39] Patient: לא, אני בדרך כלל עושה הכל לבד. אני מאוד מאוד עצמאית. אני משתדלת לא להיות נטל על המטפלת שלי.
[0:01:45] Nurse: והמטפלת, אמרת שהיא יצאה לאן?
[0:01:48] Patient: היא יצאה לסידורים. אני נותנת לה להתאוורר. אני יודעת שזה קשה לטפל כל הזמן בזקנים.
[0:01:54] Nurse: הבנתי.
[0:01:56] Nurse: ומי הזעיק את האמבולנס?
[0:01:58] Patient: הבן שלי.
[0:01:59] Nurse: את התקשרת אליו או שהוא הגיע אלייך?
[0:02:02] Patient: לאט לאט הגעתי לטלפון אחרי שנפלתי, והתקשרתי אליו. הוא הזמין לי את האמבולנס.
[0:02:10] Nurse: והמטפלת לא נמצאת כאן, נכון?
[0:02:13] Patient: הוא אמר שיתקשר אליה, ושהיא תצטרף ותגיע לכאן.
[0:02:17] Patient: הוא אמר לה שהוא מפנה אותי עם אמבולנס למיון.
[0:02:22] Nurse: הבנתי.
[0:02:26] Nurse: את מרגישה שצריך לעשות לה בדיקה פיזיקלית?
[0:02:28] Nurse: לא חושבת שיש צורך במכונות.
[0:02:34] Nurse: אז אני עושה לה רגע גם בדיקה על הרגל, לראות מה קורה, מזמינה אורתופד וכזה.
[0:02:43] Nurse: גברת יודית, רציתי לשאול שוב לגבי המטפלת — האם את נותנת לה הרבה פעמים ביום או בשבוע לצאת להתאוורר? כל כמה זמן היא יוצאת?
[0:02:53] Patient: אני משתדלת אפילו כל יום לתת לה איזה שעה, שהיא תיקח אוויר ותעשה את כל מה שהיא צריכה.
[0:03:00] Nurse: וזו מטפלת של 24 שעות, נכון?
[0:03:02] Patient: נכון.
[0:03:05] Nurse: וזה משהו שהיא מבקשת, או שזה יוזמה שלך?
[0:03:09] Patient: זה משהו שאני נותנת לה. אני מרגישה שהיא צריכה את זה, אז אני עוזרת לה.
[0:03:14] Nurse: הבנתי.
[0:03:17] Patient: מאוד כואב לי ברגל, מאוד.
[0:03:20] Nurse: נבדוק שנייה, פיזית.
[0:03:24] Patient: ברגל ימין.
[0:03:29] Patient: שמו לי איזה חבישה באמבולנס, אבל היא ממש ממש כואבת לי.
[0:03:36] Nurse: זה משהו ששמו לך באמבולנס?
[0:03:39] Patient: כן, שמו. כל תזוזה יש לי כאב חזק.
[0:03:45] Nurse: אני יכולה להוריד את החבישה? אני מורידה שנייה, בסדר?
[0:03:48] Patient: את יכולה בזהירות. זה ממש כואב לי.
[0:03:52] Patient: איי, ממש כואב לי.
[0:03:57] Nurse: אני מורידה.
[0:04:04] Patient: הם אמרו שאין שם משהו מיוחד, שהם לא רואים משהו.
[0:04:08] Patient: אבל הם ניסו להחזיק לי את זה כדי שאני לא ארגיש את התזוזות החזקות ברגל בנסיעה.
[0:04:14] Patient: כל תזוזה עכשיו מכאיבה לי מאוד מאוד.
[0:04:24] Nurse: אוקיי. אז אנחנו בנוסף נעשה לך צילום.
[0:04:27] Nurse: יש משהו חיצוני שאני רואה?
[0:04:30] Patient: לא, שום דבר.
[0:04:33] Nurse: והכאבים ברגל התחילו רק אחרי הנפילה?
[0:04:35] Patient: כן, רק אחרי הנפילה. כאבים מאוד חזקים.
[0:04:39] Nurse: אם את יכולה לדרג לי את הכאב מ-1 שזה קל, עד 10 שזה בלתי נסבל — על כמה את מדרגת?
[0:04:47] Patient: אני יכולה להגיד אפילו תשע כשאני מזיזה את הרגל.
[0:04:51] Nurse: כשאת מזיזה את הרגל.
[0:04:53] Nurse: וכשאת לא מזיזה, זה גם כואב?
[0:04:56] Patient: כן, זה גם כואב. לא בעוצמה כזאת, אבל מאוד מאוד כואב.
[0:05:02] Nurse: אז אנחנו נעשה לך בנוסף גם צילום, לוודא שאין משהו פנימי שאנחנו לא רואים.
[0:05:07] Nurse: ואנחנו כמובן נקרא גם לאורתופד.
[0:05:11] Patient: יש אפשרות שתתני לי משהו להקל על הכאבים?
[0:05:16] Nurse: בוודאי. יש לך תרופות שאת לוקחת בדרך כלל בבית?
[0:05:20] Patient: אני מקבלת תרופה ללחץ דם, כזאת ורודה, ותרופה לקולסטרול, חומה כזאת.
[0:05:25] Nurse: והתרופות האלה איתך כאן?
[0:05:27] Patient: לא, לא הבאתי אותן.
[0:05:28] Nurse: ולכאבים, מה את לוקחת בדרך כלל בבית?
[0:05:31] Patient: זה עוזר לי — אקמול, אופטלגין.
[0:05:36] Nurse: אוקיי. בגלל שהכאבים שלך עכשיו מאוד מאוד מאוד חזקים, ואמרת שזה ברמה של תשע,
יכול להיות שניתן לך תרופה דרך הוריד.
[0:05:44] Nurse: אני אלך ואתייעץ עם רופא מה נוכל לתת לך.
[0:05:48] Nurse: האם זה משהו שאת מסכימה לקבל?
[0:05:50] Patient: בטח שאני מסכימה. תודה לך.
[0:05:53] Nurse: יש לך רגישות לתרופות?
[0:05:55] Patient: לא, אין לי רגישות.
[0:05:58] Patient: ממש תודה, את ממש חמודה. אני כל כך מתביישת שהגעתי למצב הזה.
[0:06:03] Nurse: את ממש לא צריכה להתבייש. זה משהו שיכול לקרות לכולנו.
[0:06:07] Patient: אני מאוד מעריכה שככה את דואגת לי ומנסה לעזור לי.
[0:06:11] Nurse: הכי חשוב שתרגישי טוב, בסדר?
[0:06:13] Nurse: אנחנו נלך, נתייעץ עם הרופאים, ובינתיים אני מקווה שגם הבן שלך הגיע, או המטפלת, כדי שלא תהיי לבד.
[0:06:20] Patient: תודה רבה רבה.
[0:06:21] Nurse: תודה רבה.